# -*- mode: mandoku-view; -*-
#+TITLE: 晁无咎詞
#+DATE: 2015-08-25 00:47:09.616546
#+PROPERTY: ID KR4j0011
#+PROPERTY: BASEEDITION WYG    
#+PROPERTY: JUAN 卷二
<pb:KR4j0011_WYG_002-1a>¶
欽定四庫全書¶
　晁无咎詞巻二¶
　　　　　　　　　　　　宋　晁補之　撰¶
　　洞僊歌(留/春)¶
花恨月惱更夏有凉風冬軒雪皎閒事不關心算四時¶
皆好從来又説春臺登覽人意多同常是惜春過了須¶
痛飲莫放歡情草草　年少尚憶瑶階得雋尋芳驂驔¶
東坡適見垂鞭酕醄南陌又逢低㡌鶯花蕩眼功名滿¶
<pb:KR4j0011_WYG_002-1b>¶
意無限嬉游榮華事如夢杳傷富貴浮雲曾縈懐抱為¶
春醉倒願花更好春休老開口笑占醉鄉莫教人到¶
　　又(填盧/仝詩)¶
當時我醉美人顔色如花堪悦今日美人去恨天涯離¶
别青樓朱箔嬋娟蟾桂三五初圓傷二八還又缺空竚¶
立一望不見心絶　心絶頓成凄凉千里音塵一夢歡¶
娛推枕驚巫山遠洒淚對湘江濶美人不見愁人看花¶
心亂含愁奏綠綺絃清切何處有知音此恨難説怨歌¶
<pb:KR4j0011_WYG_002-2a>¶
未闋恐暮雨收行雲歇窗梅發乍似覩芳容冰潔¶
　　水龍吟(次韻林聖/予惜春)¶
問春何苦匆匆帶風伴雨如馳驟幽葩細蕚小園低檻¶
壅培未就吹盡繁紅占春長久不如垂栁算春常不老¶
人愁春老愁只是人間有　春恨十常八九忍輕辜芳¶
醪經口那知自是桃花結子不因春瘦世上功名老来¶
風味春歸時候縱樽前痛飲狂歌似舊情難依舊¶
　　洞僊歌(温園賞/海棠)¶
<pb:KR4j0011_WYG_002-2b>¶
羣芳老盡海棠花時候雨過寒輕好清晝最妖饒一段¶
全是初開雲鬟小塗粉施朱未就　全開還自好駘蕩¶
春餘百様宮羅鬬繁繡縱無語也心應恨我来遲恰栁¶
絮將春歸後醉猶倚柔柯怯黄昏這一㸃愁須共花同¶
瘦¶
　　又(梅/)¶
年年青眼為江梅腸斷一句新詩思無限向碧瓊枝上¶
白玉葩中春猶淺一㸃龍香清遠　誰抛傾國艷昨夜¶
<pb:KR4j0011_WYG_002-3a>¶
前村都恐東皇未曾見正倚墻紅杏芳意濃時驚千片¶
何許飄零仙館待冰雪叢中看竒姿乍一笑能回上林¶
冬暖¶
　　行香子(梅/)¶
雪裏清香月下疎枝更無花比竝瓊姿一年一見千繞¶
千回向未開時愁花放恐花飛　芳樽移就幽葩折取¶
似玉人攜手同歸揚州應記東閣逢時恨劉郎誤題詩¶
句怨桃蹊¶
<pb:KR4j0011_WYG_002-3b>¶
　　鹽角兒(亳社/觀梅)¶
開時似雪謝時似雪花中竒絶香非在蘂香非在蕚骨¶
中香徹　占溪風留溪月堪羞損山桃如血直饒更疎¶
疎淡淡終有一般情别¶
　　清平樂(對晩/菊作)¶
黄花過也月酒何曾把寒蝶多情愛瀟洒晴日雙雙飛¶
下　沉吟獨倚朱闌采芳貽向誰邊枕上醉排金靨幽¶
香一段堪憐¶
<pb:KR4j0011_WYG_002-4a>¶
　　江城子(亳社觀梅呈/范守秦令)¶
去年初見早梅芳一春忙短紅墻馬上不禁花惱只顛¶
狂蘇晉長齋猶好事時喚我舉離觴　今年春事更茫¶
茫淺宫粧斷人腸一㸃多情天賜骨中香頼有飛鳬賢¶
令尹同我過小横塘¶
　　望海潮(揚州芍/藥㑹作)¶
人間花老天涯春去揚州别是風光紅藥萬株佳名千¶
種天然浩態狂香尊貴御衣黄未便敎西洛獨占花王¶
<pb:KR4j0011_WYG_002-4b>¶
困倚東風漢宫誰敢鬬新粧　年年高㑹江陽看家誇¶
絶艶人詫竒芳結蘂當屏聯葩就幄紅遮綠繞華堂花¶
面暎交相更秉蕳觀洧幽意難忘罷酒風亭夢魂驚恐¶
在仙郷¶
　　夜合花(和李浩季/良牡丹)¶
百紫千紅占春多少共推絶世花王西都萬家俱好不¶
為姚黄謾腸斷巫陽對沉香亭北新粧記清平調詞成¶
進了一夢仙郷　天葩秀出無雙倚朝暉半如酣酒成¶
<pb:KR4j0011_WYG_002-5a>¶
狂無言自有檀心一㸃偷芳念往事情傷又新艷曾説¶
滁陽縱歸來晩君王殿後别是風光¶
　　下水船(和季良/瓊花)¶
百紫千紅翠唯有瓊花特異便是當年唐昌觀中玉蘂¶
尚記得月裏仙人來賞明日喧傳都市　甚時又分與¶
揚州本一朶冰姿難比曾向無雙亭邊半酣獨倚似夢¶
覺曉出瑤臺十里猶憶飛瓊標致¶
　　浣溪沙(櫻/桃)¶
<pb:KR4j0011_WYG_002-5b>¶
雨過園亭綠暗時櫻桃紅顆壓枝低綠兼紅好眼中迷¶
　荔子天敎生處逺風流一種阿誰知最紅深處有黄¶
鸝¶
　　萬年歡¶
心憶春歸似佳人未來香徑無迹雪裏江梅因甚早知¶
消息百卉芳心正寂夜不寐幽姿脈脈圖清曉先作宫¶
粧似防人見偷得　真香媚情動魄算當時夀陽無此¶
標格應寄揚州何郎舊曾相識花似何郎鬢白恐花笑¶
<pb:KR4j0011_WYG_002-6a>¶
逢花羞摘那堪羌笛驚心也隨繁杏抛擲¶
　　感皇恩(海/棠)¶
常歲海棠時偷閒須到多病尋芳懶春老偶來恰值半¶
謝妖嬈猶好便呼詩酒伴同傾倒　繁枝高䕃疎枝低¶
繞花底盃盤花影照多情一片恨我歸來不早斷腸鋪¶
碎錦門前道¶
　　洞仙歌(菊/)¶
今春閏好怪重陽菊早滿檻煌煌看霜曉喚金錢翠羽¶
<pb:KR4j0011_WYG_002-6b>¶
不稱標容瀟洒意陶令詩中能道　不應誇絶艷曾妒¶
春華因甚東君意不到又似鏁三千漢女偏敎明妃怨¶
西風邊草也何必牛山苦霑衣算只好龍山醉狂吹帽¶
　　喜朝天(秦宅海/棠作)¶
衆芳殘海棠正輕盈綠鬢朱顏碎錦繁繡更柔柯映碧¶
纎搊匀殷誰與將紅間白采薰籠仙衣覆斑爛如有意¶
濃粧淡抹斜倚闌干　妖嬈向晩春後慣困欹晴景愁¶
怕朝寒縱有狂雨便離披滴損不奈幽閒素奈來禽總俗¶
<pb:KR4j0011_WYG_002-7a>¶
謾遮映終羞格疎頑誰來顧斜風教舞月下庭間¶
　　生查子(梅/)¶
青帝晩來風偏傍梅梢𦂳未放玉肌開巳覺龍香噴¶
此意比佳人爭奈非朱粉惟有許飛瓊風味依稀近¶
　　少年遊(次季/良韻)¶
廬山瑤草四時春烟鏁上宫門記得南遊偶尋飛澗一¶
洗庾公塵　香爐高詠君家事文彩近前人他日騎鯨¶
尚憐迷路與問衆仙真¶
<pb:KR4j0011_WYG_002-7b>¶
　　又¶
如今田野謾抛春紅雨掩衡門懶讀詩書欠伸扶杖几¶
案任生塵　從敎便向東山老誰知是個中人莫怪年¶
來倦尋城市嫌我性情真¶
　　滿江紅(次韻弔汶陽/李誠之待制)¶
華鬢春風長歌罷傷今感昨春正好瑤墀巳歎侍臣冥¶
漠牙帳塵昏餘劒㦸翠帷月冷虛絃索記往年龍坂誤¶
曾登今飄泊　賢人命從來薄流水意知誰託繞南枝¶
<pb:KR4j0011_WYG_002-8a>¶
身似未眠飛鵲射虎山邊尋舊迹騎鯨海上追前約便¶
江湖與世永相忘還堪樂¶
　　離亭宴(次韻弔豫/章黄魯直)¶
丹府黄香堪笑章臺墜鞭年少細雨春風花落處醉裏¶
中人傳詔却上五湖船悲歌楚狂同調　青草荆江波¶
𣺌香爐紫霄簪小人去江山長依舊㓜婦空傳辭妙灑¶
淚作招魂楓林子規啼曉¶
　　千秋歲(次韻弔高/郵秦少游)¶
<pb:KR4j0011_WYG_002-8b>¶
江頭苑外常記同朝退飛騎軋鳴珂碎齊謳雲遶扇趙¶
舞風回帶嚴鼔斷杯盤藉草猶相對　灑涕誰能㑹醉¶
卧藤隂葢人已去詞空在兎園高宴悄虎觀英游改重感¶
慨驚濤自巻珠沉海¶
　　迷神引(貶玉溪對/江山作)¶
黯黯青山紅日暮浩浩大江東注餘霞散綺回向烟波¶
路使人愁長安逺在何處幾㸃漁燈小迷近塢一片客¶
帆低傍前浦　暗想平生自悔儒冠誤覺阮途窮歸心¶
<pb:KR4j0011_WYG_002-9a>¶
阻斷魂縈目一千里傷平楚怪竹枝歌聲聲怨為誰苦¶
猿鳥一時啼驚島嶼燭暗不成眠聽津鼔¶
　　滿江紅(赴玉山之謫與諸父/泛舟大澤分題為别)¶
莫話南征船頭轉三千餘里未歎此浮生飄蕩但傷佳¶
㑹滿眼青山芳草外半篙碧水斜陽裏問此中何處芰¶
荷深漁人指　清時事羈遊意盡付與狂歌醉有多才¶
南阮自為知巳不似朱公江海去未成陶令田園計便¶
楚郷風景勝吾鄉何人對¶
<pb:KR4j0011_WYG_002-9b>¶
　¶
　¶
　¶
　¶
　¶
　¶
　¶
　晁旡咎詞巻二¶
